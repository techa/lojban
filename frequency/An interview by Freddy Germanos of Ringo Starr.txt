
me la ringos. star. ni'oni'o

roda djuno ledu'u mi noi karnysku cu roroi troci lenu zukte le karnysku se
bilga .i mi ca lenu la deGOL. mo'ivi klama cu ropamei le'i gubni te preti
befo ra .i mi ropamei le'iji'a jersi be la xructcof. beivi la nijniNOVgorod.
mu'i lenu gubni te preti kei ca lenu ra co'u turni
.iseni'ibo mi na ka'e na'e tavla la ringos.star.

ni'o la ringos.star. noi cmima la bit,lz. noi masno cu jaigau ka'anri'a
fi le moklrtonsilo pu so'u djedi .i roda manci tavla fi le na'e cnano ka la
ringos. virnu ca lenu micka'a .i lei gicygu'e karnysku cu se cinri lo preti
po'u ledu'u le moklrtonsilo. be la ringos. cu bu'akaunai .i ri dunda ra
zo'ekaunai no'u le citri muzga pevi la london. ge'u .onai le la prados. muzga
pevi la madRID. ge'u .onai la luvr

ni'o rodapedi'u cu.uenai mutce cniri'a lei citno pe ro gugde zi'enoi
fonsku fi lei karni fe ledu'u nikaunai la ringos. kanro
.iju'o lo mutce cu ni la ringos. kanro .i niku'i la ringos .enai su'o drata cu
kanro;

ni'o mi fonta'a la ringos.star. ca le purlamdei .i ra carmi xalbo .i puzi
citka loi kruji gi'e pu'o bredi lenu se vitke lei pu sonci pe la .elylyMEIN.
zi'enoi djica lenu zausku lenu la ringos. virnu

.i lu doi ringos.star. xu do puku'aroroi dunli dopecaku leni virnu li'u
.i lu go'i co'i le pamoi se morji be mi li'u
.i lu ca ma do jdice lenu katna le moklrtonsilo li'u
.i lu ca le natmi sladei li'u
.i lu .e'o ko skicu le teistu be la'edi'u li'u
.i lu mi sanli le di'urpanka po'u la trafalgar. ije mi simlu viska lenu la
nelson. cu tavba'u fi mi felu doi ringos. roda ka'e se jdice .i ko katna le
mabla li'u li'u
.i lu ma rinka lenu do pujecanai senpi lenu katna .ei li'u
.i lu lenu lemi mamta cu se risna lo ruble li'u
.i lu doi ringos.star. do pensi ma ca lenu do co'a zutse le micka'azda
stuzi li'u
.i lu la mamta kuce la nelson. kuce le jdini poi ru'i se pleji mi le
micka'a li'u

.i lu doi ringos.star. xu do se mansa le mikce poi micka'a do li'u
.i lu rori cu xaupre .i le mamta cu tavba'u fi mi felu doi ringos. ko ca lenu
do jaigau micka'a le cantrnapendike. cu.e'u pilno le mintu mikce li'u li'u
.i lu xu ri ta'irgau do li'u
.i lu role xaupre cu traji gunka fi lenu xagrai micka'a le moklrtonsilo. be la
ringos.star. noi dibrai ra li'u
.i lu xo mikce cu gunka tu'a do li'u
.i lu ju'ocu'i mi pensi .i pa se girzrnakademia. e pa ctucrprofesore cu go'a
.ije'u na go'i .i re ctucrprofesore ja'a go'i .i mi kancu .e'aji'a le
ctucrprofesore poi la'arjai le jamfu be mi li'u
.i lu mu'i ma ra la'arjai le jamfu li'u
.i lu ki'u lenu le drata cu la'arjai le birka li'u

.i lu le se girzrnakademia cu zukte ma li'u
.i lu lenu cusku loi cinse xajmi mi gi'e kargau lemi xedja mu'i lenu mi na
citka le cinza .i xagrai prenu li'u
.i lu lenu micka'a cu cacra li xo li'u
.i lu li repimu .iji'ubo mi kancu jmina le temci pe lenu mi rivli'a le
micka'azda gi'e mipklo le spita dujyzda .i li'a mi xamyzu'e li'u
.i lu xu le xaupre cu ki'u cmila li'u
.i lu mutce cmila fa da'ada .enai le se girzrnakademia li'u
.i lu ma pe ri fasnu li'u
.i lu mi batci le xance be ra .iseki'ubo ba setca ri lo bilmrtetano. fanta
litki li'u
.i lu doi ringos.star. lenu micka'a cuja'o mutce cnano .ixu da se cortu li'u
.i lu go'i lo drata na.e le se girzrnakademia;