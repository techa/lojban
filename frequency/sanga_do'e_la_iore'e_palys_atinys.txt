    mi co'a sanga do'e la iore'e palys atinys po'u le iore'e misno banli cevni voi kinli je grusi kanla i
    tcica mencre fa ri iore'e noi nalsti risna
    zi'e noi to'e zei cinse nu'ogle zi'e noi bandu ro lo tcadu i
    la iore'e traitogeni,ys voi virnu cu pu co'u cando gau la zus voi prije ku'o
    te ka'a le banli mebri be zy gi'e dasni vi le ty iore'e birka lo xarci
    noi ke'a mircai gi'e sloska i zo'ebi'unai zo'u le ro mivnalsti cu se jenca i
    ty iore'e zi plipe fi le sedbo'u voi ze'e jmive ku'o
    fe la zus voi balcre la eidjes
    i le kinli rerga'a cu kinli je tortei je soryroi se sance vi le py iore'e xance i
    la olempos voi vlipa banli cu fenki carna
    ri'a le su'u vlipa fa py iore'e po'u la iore'e grusi kanla i
    to'o le ro se zvati le terdi cu terpa camki'a i
    su'ore da condi je manku boxna le jicla xamsi
    gi'e se jetce fi le xamsi i
    le gusycai bersa be la xaipiri,an cu co'u tsekla le gy sutra xirma gi'e ze'u denpa
    le nu la iore'e nu'ospe ma'urni'u cu co'u dasni vi le ny iore'e ka na kakne tolvudypai kei birjanco le cevni dabycalku i
    la iore'e palys atenys i la zus voi prije cu cmila i
    co'e isemu'ibo mi po'onai cusku i coi io la iore'e tixnu be la zus voi pilno la eidjys i
    mi ba zi sanga lo drata i ku'i mi roroi morji fi do iore'e